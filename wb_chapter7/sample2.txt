La laurea in Biotecnologie è finalizzata a formare professionalità in grado di utilizzare le più moderne strategie molecolari e cellulari per la produzione di nuovi diagnostici, terapeutici e vaccini innovativi.
In particolare lo studente sarà in grado di clonare, esprimere, purificare e caratterizzare proteine ricombinanti;
saprà allestire saggi molecolari di genotipizzazione e saggi immunologici.
Durante il corso agli studenti verranno assegnati progetti, da svolgere in laboratorio con la guida di tutor, finalizzati al clonaggio e all’espressione di geni microbici, vegetali, animali ed umani con potenzialità di impiego nei settori della cura della salute e nella diagnostica molecolare.
Lo studente, oltre ad avere accesso alle più moderne strumentazioni per sequenziamento di genomi, produzione di proteine ricombinanti e downstream processing, completerà la sua formazione seguendo attività formative di diritto brevettuale, bioetica ed economia delle imprese ad alta innovazione.
Il tirocinio formativo obbligatorio, presso i dipartimenti dell’ateneo, aziende o laboratori convenzionati o altre università, permetterà allo studente di approfondire tecniche specifiche e professionalizzanti, con responsabilità ed autonomia, in un contesto più vicino al mondo del lavoro.